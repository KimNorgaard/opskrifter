personer: 1
tags: burger, paleo, bolle
url: http://hejdislow.blogspot.dk/2012/06/opskrift-burgerboller-sandwichboller-og.html

# Burgerbolle / sandwichbolle med hørfrø:

## Ingredienser
  - 2 spsk smør
  - 1 stk stort æg
  - 1 drys salt
  - 4 spsk kværnede hørfrø (ca. 3 spsk rå frø)
  - 0.5 tsk bagepulver

## Fremgang
  1. Smelt smørret i en mikro-egnet skål/dyb tallerken, gerne med helt rund bund, da bunden kommer til at forme toppen på bollen.
  2. Pisk ægget godt sammen med smørret i skålen
  3. Bland salt, kværnede hørfrø og bagepulver i. Dejen skal ikke være helt tynd, så tilsæt evt. lidt mere hørfrø hvis den bliver for flydende - den skal have konsistens som en tyk kagedej.
  4. Skrab dejen ned fra siderne, så der ikke sidder for meget, og glat den lidt ud i bunden af skålen.
  5. Sæt skålen i mikroen ved fuld styrke i 1 minut og 10 sekunder
  6. Tag skålen ud og lad den stå i 1-2 minutter
  7. Vend derefter bollen ud på en rist til afkøling. Der skal nok lige bruges en kniv til at lirke den løs i kanten.
  8. Når den er afkølet skæres den igennem med en brødkniv - den kan varmes igen i ovnen (sammen med de almindelige burgerboller hvis resten af familien skal have dem).

## Noter
Brug den som burgerbolle med det sædvanlige fyld, eller som sandwichbolle til madpakken.
