personer: 4
stk: 14
tags: tilbehør, lchf
url: http://www.madbanditten.dk/2016/01/27/roesti-af-knoldselleri-med-bacon-og-parmesan/

# Røsti af knoldselleri med bacon og parmesan

## Ingredienser
  - 500 g knoldselleri
  - 100 g bacon
  - 1 stk løg
  - 50 g parmesan
  - 2 stk æg
  - ? kokosolie
  - ? salt
  - ? friskkværnet peber

## Fremgang
  1. Skær skrællen af knoldselleri. Riv resten.
  2. Skær bacon i mindre stykker og hak løget. Opvarm kokosolie på panden og
     steg løg og bacon sammen, til de begynder at tage lidt farve. Hæld over
     i skålen til knoldselleri.
  3. Riv parmesanosten og hæld den med i skålen også. Tilsæt evt. salt og pepper
     også.
  4. Hæld æggene i og rør dejen godt sammen. Dejen hænger ikke sammen som sådan,
     men det kommer den til, når du bager dem.
  5. Opvarm ovnen til 200 grader varmluft.
  6. Klat dejen ud i små klatter på en bageplade beklædt med bagepapir og pres
     dem flade og bag dem herefter i 10-11 minutter. Vend dem og bag dem
     i yderligere 8-9 minutter.

## Noter
  1. Du kan også godt vælge at stege dem på panden i kokosolie eller smør, men
     de er lidt svære at håndtere. Jeg lavede halvdelen på panden og halvdelen
     i ovnen og syntes faktisk, at ovnversionen blev bedst. Og klart nemmest! 
  2. Jeg har her brugt knoldselleri, men du kunne også bruge persillerødder,
     pastinakker eller du kunne vælge at gå helt udenom rodfrugterne og bruge fx
     blomkål i stedet for en version med en endnu mere kulhydratfattig version.
     Selv kan jeg bedst lide dem med knoldseller. Jeg synes, de får den
     lækreste, lidt seje, konsistens, men det er jo en smags sag.de
